# Sortere kort

Ola liker å spille kort. Han synes noen kortspill slutter litt for raskt og har derfor kommet på at han kan legge sammen flere kortstokker når han spiller. Dette fører til at man noen ganger får veldig mange kort på handen. For å få oversikt over sine kort ønsker Ola å sortere dem. Det gjør han gjennom å gjentatte ganger flytte et kort fra en plass i kortrekken til en annen. Alle kort har en verdi mellom 1-13 og skal sorteres i stigende rekkefølge. Vi ser ikke på fargen på kortene i denne oppgaven.

Skriv et program som beregner det minste antallet kort som Ola trenger å flytte for å sortere en gitt rekke med kort.

## Input:
På første rad står et heltall (n < 1000000) som er antall kort. På neste rad står n heltall (separert med mellomrom) for verdien på kortene (1-13).

## Eksempel 1:
Kortrekken [2, 5, 3, 12, 13, 11] kan sorteres gjennom å flytte 2 kort. Flytte 5 til mellom 3 og 12, flytte 11 til mellom 5 og 12.

## Eksempel 2:
[1, 5, 5, 4, 7] kan sorteres gjennom å flytte 1 kort (4).
